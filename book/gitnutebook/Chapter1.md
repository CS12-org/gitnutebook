سلام بچه‌ها  
توی این فصل قراره مفاهیم پایه‌ای مربوط به **Git** رو با هم یاد بگیریم. این بخش رو به چشم یه **دستگرمی کوچیک** برای شروع کار با Git ببینید.

در این فصل با مفاهیم زیر آشنا می‌شیم:
- فایل (File)
- پوشه (Directory)
- فضای کاری (Working directory)
- مخزن (Repository)
- محوطه آماده‌سازی (Staging area)
- تاریخچه تغییرات (Commited history)
- ثبت تغییرات (Commit)
- کمی کار با شل (Shell)

> یه نکته مهم بگم: این توضیحات صرفاً برای کار با **Git** هستن. یعنی وارد جزئیات خیلی فنی نمی‌شیم، چون فعلاً نیازی بهشون نداریم.

---

## فایل (File)

فایل در واقع مثل یک ظرف برای ذخیره‌سازی اطلاعات روی کامپیوتر هست. 
مثلاً:
- یه فایل `.txt` فقط یک مشت کارکتر ساده رو نگه می‌داره. همون چیزی که در نهایت بهش میگیم متن. ==بعدا توی دوره ریاضیات بهتون میگم که این که به یه مشت کارکتر ساده میگیم رشته متن دقیقا از کجا میاد پس نگرانش نباشید.==
- یا یه فایل `.png` اطلاعات مربوط به یک تصویر رو ذخیره می‌کنه.
- حتی می‌تونیم یه فایل با پسوند `.fruit` درست کنیم و توش لیست میوه‌ها رو ذخیره کنیم. ==هر چند این که بخوایم فایلی با پسوند خاصی درست کنیم یه سری پیچیدگی های فنی رو به همراه خودش داره. البته از لحاظ پردازش اطلاعات ذخیره شده توی اون فایل میگم وگرنه از لحاظ ظاهری چیز سختی نیست. بیخیالش اصلا مهم نیست اینو توی این دفتلچه بفهمیم.==

پس فایل فقط یه **واحد ساده برای نگهداری دیتا یا همون اطلاعات** ‌هست.  

 یه نکته هم از همین حالا گفته باشم :  
 
هر پروژه ای که قراره با git نسخه های مختلف و تغییراتش رو کنترل و مدیریت کنیم. صرفا مجموعه ای از یک سری فایل هستش. در حقیقت Git کارش اینه که تغییرات همین فایل‌ها رو دنبال کنه و نسخه‌های مختلفشون رو ذخیره کنه.
 
---

## پوشه (Directory)

در طول تاریخ بشر عاشق دسته‌بندی بوده، و این عشق به دسته بندی و طبقه بندی کردن به کامپیوتر ها هم راه پیدا کرده. مثلا همین **Directory** یا پوشه، جاییه که یه سری فایل‌ رو توش نگه داری می‌کنیم. در واقع یه جور روش ساده برای طبقه بندی کردن فایل های مختلف. 

مثلا:
- پوشه‌ی `Downloads` توی سیستم های مختلف مخصوص فایل‌هایی هست که دانلود کردیم. یعنی فایل هایی که دانلود شدن توی این پوشه ذخیره و نگه داری میشن اینجوری هر وقت یه فایل رو دانلود میکنیم میدونیم که به احتمال خیلی زیاد توی این پوشه ذخیره شده و میتونیم اونجا پیداش کنیم.

اصلا یکی از دلایل طبقه بندی کردن فایل ها همینه که خیلی راحت تر میتونیم جاشون رو پیدا کنیم.

پس به طور کلی دایرکتوری یا پوشه یک ظرف بزرگتر برای نگه داری فایل های ماست. اگر بخوام مثال بزنم. اگر دیتا چای باشه. استکان همون فایل هست که چای رو نگه داری میکنه و یه سینی که پر از استکان های مختلفه یه جور دایرکتوری هست که استکان های مختلف رو توش نگه داری میکنیم.

خب از این به بعد توی این دفتلچه، به جای "پوشه"، می‌گیم **دایرکتوری**.

---
## محیط پروژه (Working directory)

به همون **دایرکتوری پروژه** می‌گیم **Working directory**. اینو همین الان بهتون بگم در حقیقت بهش دایرکتوری فعال هم میتونیم بگیم. یه جورایی دایرکتوری ای که ما داریم توش کار و با فایل هاش دست و پنجه نرم میکنیم یا میتونیم اینجوری هم بگیم دایرکتوری ای که الان توش هستیم. 

اما در یک کلام Working directory همون دایرکتوری پروژه ماست.

اینجا همون جاییه که:
- فایل می‌سازیم،
- کد می‌نویسیم
- کامپایل می‌کنیم و در نهایت اپلیکیشنمون رو اجرا میکنیم.

اینجوری بهتون بگم که همه‌ی فایل‌های پروژه همینجا قرار دارن. توی همین دایرکتوری.

==نکته: توی شل اسکریپتینگ، Working directory مفهوم دقیق‌تری هم داره، یعنی جای فعلی شما در فایل‌سیستم. ولی فعلاً فقط همین تعریف ساده برامون مهمه.==

---

## مخزن (Repository)

مخزن یعنی جایی برای نگهداری چیز های مختلف مثل نسخه‌های مختلف یک پروژه.

وقتی یه Working directory مون رو به Git معرفی می‌کنیم، در واقع اون دایرکتوری تبدیل می‌شه به یه **Repository** یا مخزن جایی که فایل های داخل پروژه تحت نظر Git قرار میگیرن و تغییراتشون به طور مداوم کنترل میشه. 
پس Repository یا به اختصار Repo یعنی:
- همون دایرکتوری پروژه.
- با این تفاوت که Git الان داره تغییرات فایل‌هاش رو زیر نظر می‌گیره. 

پس به طور خلاصه:
- هر وقت گفتیم "Repository" یا "Repo"، منظورمون همون پروژه‌ایه که تحت کنترل Git قرار گرفته.
==بعدا توی همین آموزش میبینید که دایرکتوری هایی که بهشون میگیم مخزن یا repository داخل خودشون یه دایرکتوری به اسم .git دارن.==

---

## ثبت تغییرات (Commit)

خب من چند پاراگراف بالا تر یه اشاره ریز به کاری که Git انجام میده کردم. باید بگم که 
‏Git خودش به طور خودکار تغییرات فایل ها و نسخه های مختلف پروژه ذخیره نمی‌کنه.  
بلکه ما باید ازش بخوایم تا این کار رو انجام بده. این درخواست که به همراه یه تیتر و توضیح اختیاری هست به اسم **Commit** شناخته می‌شه.

پس در حقیقت هر موقع گفتیم که Commit زدیم یعنی یک درخواست به گیت مبنی بر ذخیره کردن یک نسخه ی کامل از پروژه در اون لحظه ارسال کردیم. که در نهایت منجر به ذخیره شدن اون نسخه توی مخزن یا repository میشه. که بعدا هر موقع خواستیم میتونیم برگردیم به اون نسخه.

‏پس به طور خلاصه Commit یعنی:
- گرفتن یه نسخه‌ی کامل از پروژه در اون لحظه
- و ذخیره شدن اون نسخه توی مخزن به همراه پیامایی که همراه commit ارسال کردیم.

---

## محوطه آماده‌سازی (Staging area)

بلاخره رسیدیم بخ بخش باحال قضیه جایی که اگر متوجه اش بشید چیز سخت دیگه برای یادگیری وجود نداره.

فرض کنید در یک پروژه تصمیم میگیرید که روی  یک ویژگی جدید کار ‌کنید و توی ۲ ساعت، ۴۰ فایل رو تغییر میدید تا اون ویژگی جدید رو ایجاد کنید.

حالا فرض کنید از این ۴۰ فایلی که تغییر دادی : 
- ۳۳ فایل مربوط به اون ویژگی هستن.
- و  ۷ فایل ربطی بهش ندارن.

حالا اگه همه ی این ۴۰ تغییری که دادید رو با هم Commit کنید، پروژه نامرتب و غیرحرفه‌ای می‌شه. چون ۷ تا از این تغییرات هیچ ربطی به اون نسخه ندارن و رسما اگر درخواستی مبنی بر ذخیره سازی اون نسخه به Git بفرستید (همون کامیت) و اسمش هم بزارید "اضافه کردن ویژگی فلان" که همون تیتر و پیام همراه با کامیت هست. 

زیاد جالب نیست چون الان در حقیقت ۷ تا از فایل هایی که توی این نسخه ذخیره شدن و دارای تغییرات خاصی هستند هیچ ربطی به اون ویژگی ندارند و بعدا وقتی که یک باگ یا خطا در اون ویژگی پیدا کردید و خواستید برگردید مجبوردی که ۷ فایل رو هم برای باگ جستجو کنید که اصلا هیچ ربطی به اون ویژگی نداشتند. 

حالا باید چیکار کنیم؟ باید یه جورایی فقط اون ۳۳ تا فایل رو در نسخه مربوط به اضافه شدن ویژگی کامیت کنیم.

اینجاست که **Staging area** به درد می‌خوره.

‏در حقیقت Staging area یه فضا برای دسته بندی تغییرات و گروه گروه کردن اون ها قبل از commit زدن هستش.

پس در Staging area :
- تغییرات دلخواه رو انتخاب و بسته‌بندی می‌کنیم. 
- و بعدش اون بسته رو با یه Commit ذخیره می‌کنم.

یعنی می‌تونیم فقط همون ۳۳ فایل مرتبط رو Commit کنیم و براشون یه پیام خوشگل بذاریم.
این پیام هم میتونه شامل (یه تیتر یا همون عنوان بعلاوه یه توضیح اختیاری باشه یعنی میتونیم اصلا توضیح نزاریم.) ==نگرانش نباشید توی چند فصل بعد کامل میفهمید که دارم چی میگم.==

---
## تاریخچه تغییرات (Commited history)

اینجا جاییه که همه‌ی Commitها ذخیره می‌شن.  
یعنی:
- نسخه‌های مختلف پروژه
- با پیام‌هایی که موقع Commit نوشتیم

همینجا ذخیره میشن و هر وقت بخوایم می‌تونیم به نسخه‌های قبلی برگردیم.

==خیلی جا ها repository history یا تاریخچه مخزن یا بهتره بگم تاریخچه پروژه هم بهش میگن.==

---

پس کل کاری که در گیت میکنیم اینه که:

**Working directory → Staging area → Repository history**

فایل ها رو در working directory تغییر میدیم. تغییرات رو به staging area میبریم اونجا گروه بندیش میکنیم و سپس با یه commit اون نسخه از پروژه رو در تاریخچه پروژه مون ذخیره میکنیم. و از نو همین کار رو ادامه میدیم. یه جور چرخست دیگه.

بهش مسلط میشید نگران نباشید. 

---
## کار با شل (Shell)

برای استفاده از Git، باید حداقل کمی با محیط **خط فرمان (CLI)** و دستورات شل آشنا بشیم.  
برای همین، یه مقاله‌ی خوشگل براتون آماده کردم تا این بخش رو یاد بگیرید حتما اگر کار با shell و محیط CLI و همینطور با دستورات : 

- pwd
- ls
- cd
- mv
- rm
- cp
- touch
- echo

آشنا نیستید حتما قبل از ادامه دادن مقاله‌ی شِل دفتلچه رو مطالعه کنید.

---
